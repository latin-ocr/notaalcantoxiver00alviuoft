18

loquebantur dicentes — Quis ascendet in mon-
tem istum et ad summitatem eius quis perveniet?
Quod intelligens beatus Franciscus dixit eis —
Arta est via, fratres, et angusta porta que ducit
ad vitam et pauci sunt qui inveniant eam. Gon-
fortamini in domino et in potentia virtutis eius
quia facile erit nobis omne difficile. Deponite
sarcinas proprie voluntatis et onera peccatorum
abicite et accingimini tanquam viri potentes,
Posteriora obliti ad anteriora vos pro posse exten-
dite. Dico vobis quod quemcumque locum cal-
caverit pes vester, vester erit. Etenim est spiri-
tus ante faciem nostram Christus dominus qui
trahet nos ad montis cacumina in vinculis cari-
tatis. Mirabilis est, fratres, desponsatio Pauper-
tatis‚ sed facile poterimus ipsius frui amplexi-
bus, quia facta est quasi vidua domina gentium,
vilis et contemnibilis omnibus regina virtutum.
Nullus est qui e regione clamare audeat, nullus
qui se nobis opponat, nullus qui hoc salutare
commertium prohibere valeat. Omnes amici eius
spreverunt illam, et facti sunt ei inimici.

Et hijs omnibus dictis ceperunt omnes simul
post sanctum Franciscum ambulare. Cumque fa-
cillimo gressu properarent ad summa, ecce do-
mina Paupertas in ipsius montis vertice stans
respexit per montis devexa. Et videns hos vi-
ros tam potenter ascendentes imo volantes, mi-
rata est vehementer et dixit — Qui sunt isti qui

