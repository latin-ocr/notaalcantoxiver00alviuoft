19

ut nubes volant et quasi columbe ad fenestras
suas? Diu enim est quod tales non vidi nec sic
expeditos omnibus abiectis oneribus intuita sum.
Loquar ergo ad eos qui in'corde meo versantur,
nec sicut ceteri tante ascensionis peniteant, cir-
cumadjacentes nec intuentes abyssos. Scio illos
me apprehendere non posse sine meo consensu,
set erint michi memores coram patre meo celesti,
si salutis consilium dedero eis. Et ecce vox
facta est ad eam dicens — Noli timere filia Syon
quia isti sunt semen cui benedixit dominus et
in caritate non ficta elegit. Sicque in solio pau-
pertatis sue domina Paupertas se reclinans pre-
venit eos in benedictionibus dulcedinis et dixit
eis - Quo sit causa adventus vestri dicite michi,
fratreS, et quare tam festinanter venitis de valle
miserorum ad montem claritatis, An forte me
queritis? Que ut videtis sum paupercula tem·
pestate convulsa absque ulla consolatione?

At ipsi responderunt dicentes — Ad te ve-
nimus domina nostra, obsecramus suscipe nos in
pace. Servi effici cupimus domini virtutum, quia
ipse est rex glorie. Audivimus te reginam fore
virtutum et utcumque experimento didicimus.
Propterea tuis pedibus pervoluti supplicamus
humiliter ut digneris esse nobiscum et sis nobis
via perveniendi ad regem glorie, sicut fuisti via
sibi quando dignatus est visitare sedentes in te-
nebris et umbra mortis oriens ex alto. Scimus

