51

et ipsa probat iam diu adulteros et non sponsos·
Vide, domine Jesu‚ quia Paupertas pro tanto
est regina virtutum pro quanto relictis angelo-
rum sedibus descendisti ad terras, ut ipsam pos-
ses charitate perpetua desponsare et omnes per-
fectionis filios ipsa et ex ipsa et per ipsam perdu-
cere. Que et tibi cum tanta fidelitate adhesit,
quod et in matris utero inchoavit suum obsequium
dum corpus animatum ut creditur habuisti om-
nium minimum; sed et orientem ex utero in pre-
sepio sancto recepit et stabulo, et conversantem
in mundo sic omnibus te privavit, ut capitis in-
clinatorio faceret te carere. Sed et fidelissima
consorcia dum ad bellum nostre redemptionis
accederes, se est comitata fideliter: et in ipso
passionis conflictu individuus armiger adstitit et
discipulis recedentibus et negantibus nomen
tuum ipsa non discessit sed te tunc cum toto
comitatu suorum principum fideliter sociavit.
Immo ipsa matre propter altitudinem crucis‚
que tamen te sola tunc fideliter coluit et af-
fectu anxio tuis passionibus iuncta fuit, ipsa in-
quam tali matre te non valente contingere, do·
mina Paupertas cum omnibus suis penuriis,
tanquam sibi gratissimus domicellus te plus
quam uuquam fuit strictius amplexata et tuo
cruciatu precordialibus iuncta; propter quod nec
sibi vacavit crucem polire, nec rusticano more
componere: et ipsos clavos ut creditur non in

