21

tibus sanctis tuis in firmissimo habitaculo glorie
Christi. Ita amator factus forme tue filius sum·
mi patris tibi soli in mundo adherens in omnibus
fidelissimam te probavit. Prius enim quam de
luminosa propria veniret ad terras, preparasti
locum sibi congruentem, thronum in quo sederet
et talamum in quo quiesceret, pauperrimam sci-
licet virginem de qua ortus huic mundo effulsit.
Nato certe fideliter occurristi, ut in te non in
delitiis locum sibi placitum inveniret. Posuit
eum, inquit evangelista, in presepi03 quia non
erat ei locus in diversorio. Et sic semper in-
separabiliter comitata es ipsum, ut in omni vita
sua quando in terris visus est et cum homini-
bus conversatus est: cum vulpes 'foveas haberent
et volucres celi nidos, ipse non habuerit ubi
eaput suum reclinaret. Deinde cum aperuerit
os proprium ad docendum, qui ora olim aperuerat
prophetarum, inter multa qui locutus est, te primo
laudavit, te primo extulit dicens — Beati pau-
peres spiritu quoniam ipsorum est regnum celo-
rum. Jam vero cum sancte predicationis sue
glorioseque conversationis in salutem humani
generis testes quosdam eligeret necessarios, eli-
git certe non divites mercatores sed pauperes
piscatores ut tanta extimatione ostenderet te fore
ab omnibus diligendam. Tandem vero ut ma-
nifesta sit omnibus bonitas tua, magnificentia
tua, quum omnibus virtutibus antecellis quum

