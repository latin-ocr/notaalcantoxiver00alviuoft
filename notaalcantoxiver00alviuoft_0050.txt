46

ego nesciebam. Ecce quod concupivi iam video,
quod desideravi iam teneo, quia illis sum iuncta
in terris qui michi ymaginem representat eius
cui sum desponsata in celis. Benedicat dominus
fortitudini vestre et opera manuum vestrarum
suscipiat. Rogo et multum deprecor vos tan-
quam filios karissimos ut perseveretis in hiis que
spiritu sancto docente cepistis, non deserentes
perfectionem vestram sicut est consuetudinis qui-
busdam, sed evasis cunctis laqueis tenebrarum
semper ad perfectiora nitimini. Altissima est
perfectio vestra super hominem, super virtutem,
et antiquorum perfectionem illustrat lumine cla-
riori. De regni celorum possessione nulla sit
cunctatio vobis quia arram future hereditatis iam
tenetis et pignus spiritus iam suscepistis, signati
signaculo glorie Christi, respondentes per omnia
gratia sua ille prime sue scole quam in mundo
veniens congregavit. Quod enim illi fecerunt
in presentia eius hoc vos totum in absentia opeÎ‡
rari cepistis, et non est quod de re aliqua verea-
mini. Ecce nos reliquimus omnia et secuti sumus
te. Non deterreat vos magnitudo certaminis et
laboris immensitas, 'quia magnam habetis remu-
nerationem. Et aspicientes in autorem et con-
servatorem omnium bonorum dominum Jhesum
Christum qui proposito sibi gaudio sustinuit cru-
cem, confusione contempta tenete spei vestre
confessionem indeclinabilem. Currite per pa-

